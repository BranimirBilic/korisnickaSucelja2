---
title: Estetska stomatologija
category: "Product"
featuredImage: ./estetskastomatologija.jpg
date: "2018-11-27"
update: "2018-11-27"
tags: ["izbjeljivanje", "ljuskice"]
project: "https://google.com"
demo: "https://google.com"
---
Loše životne navike poput konzumacije gaziranih i obojenih pića ili fast fooda te duhanskih proizvoda i raznih lijekova, mogu uzrokovati promjene na zubnoj caklini. Zubi postaju osjetljiviji, slabi i krhki. Estetska stomatologija u kombinaciji s modernom tehnologijom pruža odlične rezultate u eliminiranju svih problema estetske prirode.

Naši stručnjaci odredit će najprikladniji estetski tretman pri vašem prvom posjetu i dati vam sve potrebne informacije.

Na raspolaganju su vam različita rješenja, od izbjeljivanja zubi do postavljanja krunica i ljuskica koje će kreirati novi izgled vašeg osmijeha.

## IZBJELJIVANJE ZUBI

Izbjeljivanje zubi jedan je od najbržih načina kojim možete promijeniti izgled zuba i postići prekrasan osmijeh. U našoj klinici možete odabrati između dvije vrste izbjeljivanja zubi:

### Izbjeljivanje zubi kod kuće

Tretman izbjeljivanja zubi kod kuće praktičan je jer ga možete činiti iz udobnosti vlastitog doma. Od nas dobivate udlagu za usta i gel koji se može koristiti onoliko puta koliko je potrebno za postizanje željenih rezultata. Udlaga se može prati u toploj vodi i jednostavno se nakon korištenja vrati u kutiju. Ova vrsta izbjeljivanja zubi manje je invazivna i rezultati su vidljivi nakon nekoliko dana.

### Izbjeljivanje u ordinaciji

Postupak izbjeljivanja zubi u ordinaciji podrazumijeva nanošenje posebnog gela koji se aktivira naprednim oblikom lasera. Ovaj postupak potpuno je bezbolan, brz i siguran te će vam pružiti savršeno bijeli osmijeh. Kod ovog tretmana rezultati su vidljivi već nakon nekoliko sati.

## LJUSKICE

Jedan je od najpopularnijih tretmana u svijetu stomatologije pruža zadivljujuće bijeli osmijeh te savršene i jednake zube.

Procedura započinje blagim nagrizanjem površine zuba nakon čega slijedi otisak zuba kako bi stručnjaci mogli izraditi ljuskice u laboratoriju.

Ljuskica za zube vrlo je tanka struktura koja se uklapa s vašim zubima, izrađuje se od porculana i u potpunosti se može uskladiti s bojom vaših prirodnih zuba.