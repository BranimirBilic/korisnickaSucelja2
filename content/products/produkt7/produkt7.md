---
title: Ortodoncija
category: "Product"
featuredImage: ./ortodoncija.jpg
date: "2018-11-27"
update: "2018-11-27"
tags: ["ortodoncija", "aparat", "invisalign", "activator", "bravice"]
project: "https://google.com"
demo: "https://google.com"
---
Svjesni smo važnosti zdravog osmijeha te danas veliku pozornost uglavnom posvećujemo ravnim i bijelim zubima. Zato smo u Dentechu pokrenuli program koji otkriva i sprječava poremećaje tijekom žvakanja.

Ortodoncija je grana dentalne medicine koja se bavi prevencijom, dijagnosticiranjem i popravljanjem nepravilnog položaja zubi.

Naši stručnjaci preporučuju prvi pregled kod ortodonta s oko 7 godina. U tim godinama lako možemo riješiti postojeće probleme, odrediti one potencijalne i držati ih pod nadzorom. Ova vrsta pregleda omogućuje nam sprječavanje preopterećenosti zglobova i poboljšanje kvalitete života naših pacijenata.

##ORTODONCIJA U RANOJ DOBI

Naši ortodonti preporučuju da se još u mladosti obavi prvi ortodontski pregled kako bi se utvrdili mogući problemi i popravili postojeći. Osim toga, zaista je važno prekinuti djetetove loše navike kao što su sisanje palca, grickanje usnice, disanje na usta i sl.

Rana ortodontska terapija može učinkovito riješiti probleme sa žvakanjem te spriječiti neželjeno vađenje zuba. U isto vrijeme može se osigurati više prostora za rast trajnih zuba, smanjiti mogućnost za razvoj problema zbog nepravilnog zagriza i sl. Različiti problemi zahtijevaju različite vrste terapija, a sve će vam objasniti naši stručnjaci koji će vas voditi putem do lijepog i zdravog osmijeha.

##ORTODONCIJA U ODRASLOJ DOBI

Zahvaljujući razvoju tehnologije, ortodoncija se proširila na sve dobne skupine. Dakle, ortodoncija više nije rezervirana isključivo na mlade pacijente nego se proširila i među starijom populacijom. Godine života više nisu problem kada se radi o ravnim zubima i lijepom osmijehu. Stoga, ako se dugo borite s problemom ovakve prirode koji biste željeli riješiti, nikada nije prekasno za dogovaranje besplatnog prvog pregleda i početak terapije.

##PRVI ORTODONTSKI PREGLED I DIJAGNOZA

Prvi korak koji treba učiniti kako biste dobili plan terapije je detaljan pregled usne šupljine i postavljanje dijagnoze. Drugi korak je uzimanje otisaka i izrada modela koji će u kombinaciji s rezultatima rendgena i specijalističkog plana odrediti idealnu terapiju za svakog pacijenta.

##LM – ACTIVATOR

LM – Activator je ortodontski uređaj izrađen od biokompatibilnog silicija koji nam omogućuje izbjeći nepravilan zagriz (okluziju) kod mlađih i starijih pacijenata te usmjeriti rast zuba u pravilni položaj. Postoji 37 modela aktivatora koje odabiremo ovisno o individualnim potrebama svakog pacijenta.

##INVISALIGN 

Svaka osoba sanja o savršenom i lijepom osmijehu, ali nisu svi oduševljeni činjenicom da moraju nositi aparatić za zube. Kako bismo vas „spasili“ od nošenja starog nezgrapnog aparatića, predstavljamo vam novinu u ortodontskim tretmanima. Riječ je o nevidljivim aparatićima za zube – Invisalign. Invisalign vam daje savršene rezultate, a da nitko neće ni primijetiti da ga nosite.

Invisalign se uglavnom preporučuje odraslim osobama ili osobama koje su ranije nosile aparatiće, ali su se nepravilnosti sa zubima vratile. Vrlo je važno znati da kod ove vrste terapije možemo predvidjeti svaki mogući pokret.

Invisalign je vrlo udoban aparatić i djeluje s manjim silama za razliku od uobičajenih aparatića. Osim toga, održavanje higijene je lakše. Invisalign možete skidati, ali ne prečesto jer tako možete utjecati na rezultate terapije.

Svaki pacijent dobiva niz udlaga koje se nose 2-3 tjedna, a zatim se zamjenjuju novim udlagama kojima se zubi pomiču u savršeni položaj. Svaka udlaga pomiče zube za oko 0,03 mm do željenog položaja koji je unaprijed određenim terapijskim planom.

##APARATIĆ ZA ZUBE– FIKSNO ORTODONTSKO RJEŠENJE

Najčešći tip ortodontske terapije je fiksni aparatić za zube. Bravice aparatića su metalne, a mogu biti izrađene i od ostalih materijala koji su estetski prihvatljiviji. U kombinaciji sa žicama bravice ispravljaju postojeće nepravilnosti zubi.

Ovaj se tretman koristi za veće probleme, a zahtijeva stalnu posvećenost i redovno održavanje higijene, osobito nakon svakog obroka. Naši stručnjaci preporučit će vam korištenje interdentalne četkice, zubnog konca i određenu vrstu vodice za ispiranje usta kako biste izbjegli svaku opasnost od stvaranja šupljine na zubima ili nekih većih problema.

Oralna higijena neophodna je kod ovakve vrste terapije. Prosječna ortodontska terapija traje 18 mjeseci, ali jasno je da svaki pacijent ima individualne probleme. Naši stručnjaci će prilagoditi svaku terapiju ovisno o individualnim potrebama te stanju i pokretima zubi pacijenta.