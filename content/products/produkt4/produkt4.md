---
title: Oralna kirurgija
category: "Product"
featuredImage: ./oralnakirurgija.jpg
date: "2018-11-27"
update: "2018-11-27"
tags: ["vađenje zuba", "oralna", "alveotomija", "sinus", "cistektomija", "transplantacija"]
project: "https://google.com"
demo: "https://google.com"
---
Oralna kirurgija specijalizirana je grana dentalne medicine koja se bavi oralnim zahvatima kao što su:

1. Vađenje zuba ili ekstrakcija korijena;

2. Ekstrakcija umnjaka (alveotomija);

3. Komplicirane ekstrakcije retiniranih očnjaka ili kutnjaka;

4. Resekcija korijena (apikoektomija);

5. Uklanjane cisti (cistektomija) i sl.

Svaki od ovih tretmana obavlja se u kontroliranom okruženju. Tretman izvodi specijalist, a pacijent je pod lokalnom anestezijom.

##VAĐENJE ZUBA I KORIJENA ZUBA

U slučajevima kad je oštećenje zuba toliko opsežno da se isti ne može spasiti konzervativnim metodama, potrebno ga je izvaditi.

U većini slučajeva vađenje zuba je prilično jednostavno, ali ipak postoje slučajevi u kojima su zubi previše oštećeni i zarobljeni u kosti. U tim situacijama, problem rješavamo kirurškom ekstrakcijom. Kirurški postupci su brzi, sigurni i bezbolni.

#####ALVEOTOMIJA – kirurško uklanjanje retiniranih umnjaka

Alveotomija ili ekstrakcija umnjaka jedan je od najčešćih kirurških zahvata u području oralne kirurgije. Alveotomija je potrebna u slučajevima kad umnjak nije u potpunosti izrastao, nego je ostao zaglavljen ispod zubnog mesa. Vrlo je moguće da tada negativno utječe na ostale zube.

Nepravilan položaj ovih zuba može uzrokovati razne probleme: bolove, otekline, oštećenje drugih zuba i sl. Kad umnjaci počnu stvarati probleme i ako nisu u pravilnom položaju, onda ih je potrebno kirurški ukloniti. Ova vrsta zahvata obavlja se pod lokalnom anestezijom i potpuno je bezbolna.

###APIKOTOMIJA

Apikotomija označava kirurški zahvat uklanjanja vrha korijena zuba zajedno sa zaraženim tkivom oko njega. Ova vrsta tretmana koristi se u slučajevima kada ostale konzervativne metode ne mogu dati željene rezultate.

Poput alveotomije i ostalih kirurških tretmana, apikoektomija se obavlja pod lokalnom anestezijom i potpuno je bezbolna.

###CISTEKTOMIJA

Ovaj kirurški postupak uključuje uklanjanje apscesa, granuloma, cisti i ostalih nakupina u usnoj šupljini.

Ponekad se mogu pojaviti bolovi ili otekline, no postoje situacije kada pacijenti ne osjećaju nikakvu bol i ne znaju za ove probleme sve dok ne naprave rentgensku snimku i stomatolog to ne uoči.

Nakon dijagnoze stomatolog će vam preporučiti idealno rješenje za vaše probleme i objasnit će vam plan terapije. Cijeli tretman obavlja se pod lokalnom anestezijom i potpuno je bezbolan.

###SINUS LIFT

Prije kirurškog umetanja implantata u gornju čeljust, kirurg provjerava gustoću kostiju i položaj sinusa. To je vrlo važan korak prije ugradnje implantata jer kod nekih pacijenata sinusi su vrlo nisko.

Ako je „dno“ sinusa nisko, prije umetanja implantata kirurg će podići sinuse kako bi dobio dovoljno prostora za umetanje implantata u kost. Ova vrsta zahvata potrebna je u slučajevima kada nedostaje zub te se zbog toga smanji volumen kosti.

###TRANSPLANTACIJA KOSTI

Ponekad kada nam ispadne zub, volumen kosti može se smanjiti i nije dovoljan za ugradnju implantata. Za uspješno postavljanje implantata, kirurg ponekad mora ugraditi umjetnu kost kako bi se povećao volumen kosti koja treba održavati i stabilizirati implantat. Ovisno o količini transplantirane kosti, proces zacjeljivanja može trajati od 4-9 mjeseci.

Jasno nam je da su ovakvi tretmani stresni za svakoga, stoga stres smanjujemo i ublažavamo toplim pristupom, ljubaznim riječima i sjajnim bijelim osmjesima. Ovdje smo da uklonimo bol i vratimo vaš osmijeh.