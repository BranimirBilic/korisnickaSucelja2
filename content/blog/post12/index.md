---
title: ODLAZAK ZUBARU U TRUDNOĆI, DA ILI NE?
date: "2015-05-28T22:40:32.169Z"
---
![ ](./post12.jpg)

Poznato je da takozvano ‘drugo stanje’ kod žena donosi mnoge promjene, dijelom ugodne, a dijelom neugodne. Također, ograničenja vezana za lijekove i druga sredstva koja mogu naštetiti plodu, stvaraju krivu sliku o tome što trudnice zapravo smiju, a što ne smiju. Jedan se takav stereotip pronašao upravo kod pitanja:
‘Treba li trudnica otići zubaru ili to izbjegavati?’

Nasuprot zastarjelom vjerovanju da stomatološki tretmani mogu naštetiti trudnici i plodu, Dentech želi utješiti sve ‘soon to be’ mame i reći da se nemaju što brinuti. Dapače, zbog velikog broja promjena što se u samom organizmu trudnice dešavaju, a posebice u pH vrijednostima sluznice usne šupljine, stomatološke su kontrole preporučene, čak i u većoj mjeri.

Naime, pH vrijednost se radi hormonskih promjena konstantno mijenja, te bi svaka trudnica trebala redovito posjećivati svoga stomatologa kako bi dobila potrebne savjete za održavanje ravnoteže usne šupljine. Svaka bi žena trebala tako posjetiti na početku trudnoće svoga stomatologa i sanirati postojeće probleme. Sukladno stanju, dogovoriti se sa svojim stomatologom kako bi se trebala odnositi prema vlastitim zubima u novonastaloj situaciji, koliko bi često trebala dolaziti na kontrole, te koje pripravke smije, a koje ne smije koristiti.

Prvo je tromjesečje za trudnice najzahtjevnije, pogotovo zato što postoji nedostatak energije, te velika većina muku muči s mučninama. Upravo one najviše štete ravnoteži usne šupljine, te povećana kiselost, koju stvaraju, ponekad narušava zubnu caklinu, oštećuje zubne vratove i stvara veću mogućnost karijesa.

Kako bi se sve to na vrijeme izbjeglo, Dentech specijalisti stoje vam na usluzi i sa zadovoljstvom će porazgovarati s vama i pružiti vam mnoge korisne savjete vezane za brigu o vašim zubima tijekom trudnoće.

Vrlo je bitna i prehrana, koja mora biti obogaćena hranjivim tvarima, vitaminima i mineralima, koji pomažu pravilnom razvoju vaše bebe i održavanju vašega zdravlja. Svim se trudnicama preporučuje unos većeg broja mliječnih proizvoda, koji su obogaćeni kalcijem, elementom koji je direktno odgovoran za razvoj kosti i zubi vašega djeteta.

Jeste li znali da se upravo taj proces ugradnje kalcija u djetetove kosti i mliječne zubiće dešava već nakon petog mjeseca trudnoće? E pa znajte da briga o vašim zubima započinje puno prije nego što su oni izrasli i ugledali svjetlo dana. Ona započinje s pravilnim razvojem u maminoj utrobi, te se kasnije samo nastavlja i nadograđuje.

Svaki se stomatološki tretman u trudnoći može izvesti, pa i s lokalnom anestezijom. Jedini tretman koji se ne preporučuje u trudnoći je RTG snimanje zubi, koji radi količine zračenja (iako minimalno), može naštetiti plodu.

Kako bi buduće mame izbjegle sve neugodnosti i vodile i dalje savršenu brigu o vlastitome osmijehu, Dentech tim je spreman s vama koračati kroz svih devet mjeseci jer briga o zubićima započinje već u trbuhu.