---
title: DEPRESIJA U STOMATOLOGIJI
date: "2015-05-28T22:40:32.169Z"
---
![ ](./post17.jpg)

“Nikada se nemojte prestati smijati, čak i kad ste tužni, jer se netko može zaljubiti u vaš osmijeh.“ Gabriel García Márquez

Svjetski dan zdravlja obilježava se 7. travnja svake godine, čime se na globalnoj razini želi ukazati na važnost određenog zdravstvenog problema i obavijestiti širu društvenu zajednicu. Ovogodišnja tema je depresija. Postoje tvrdnje koje ukazuju da je gubitak zuba povezan s depresijom.

U Hrvatskoj od depresije boluje više od 300.000 ljudi. U ostatku Europe stanje nije znatno bolje. Gotovo polovica Europljana žrtva je nekoga mentalnog poremećaja, a znanstvenici upozoravaju da bi do 2020. depresija mogla biti druga najčešća bolest Europljana. Depresija utječe na ljude svih starosnih dobi, iz svih sfera života, u svim zemljama te uzrokuje duševne boli a u najgorim slučajevima, depresija može dovesti do samoubojstva.

Ipak, depresija se može spriječiti i liječiti. Ako netko vama blizak pati od depresije, važno ga je potaknuti da potraži pomoć te ga emocionalno poduprijeti, što uključuje razumijevanje, strpljivost, ljubav i ohrabrivanje.

Gubitak zuba povezan je s depresijom. Zubi su odraz našeg zdravlja i našeg ponašanja prema nama samima. Mnoga istraživanja pokazuju kako depresivne osobe imaju loše, odnosno zanemarene zube jer zbog svog stanja zanemaruju sebe i svoje zdravlje.

Da bi se netko zaljubio u naš osmjeh zasigurno su uvjet lijepi i zdravi zubi. Zanimljivi su ljudi koji se uvijek mistično smiju, ne pokazujući zube. Kako tvrdi dr. Roglić ”To je zgodno za fotografije, ali sigurna sam da se osjećaju sputano i zatvoreno.”

Loši zubi uništavaju samopouzdanje, ljudi se osjećaju anksiozno. Danas na svakom koraku iskaču reklame sa savršenim osmjehom i ljudi to vide kao najgori problem gdje se povuku u sebe i postaju depresivni.

Zubi su izraz naše sposobnosti da se suočimo sa životnim situacijama i da ih ”pregrizemo”. Loši zubi su znak potisnute agresije, te uzrokuju strah gubitka ljubavi i sigurnosti. Prihvatite svoju agresiju i izrazite je pa će se ona pretvoriti u pozitivnu stvaralačku snagu kojom ćete lakše kročiti kroz život.

Vaš Dentech 