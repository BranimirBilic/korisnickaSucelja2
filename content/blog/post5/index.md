---
title: KRUNICE VS. LJUSKICE
date: "2015-05-28T22:40:32.169Z"
---
![ ](./post5.jpg)

Prošli smo mjesec razgovarali o zubnim implantatima i o njihovoj ulozi u očuvanju mandibularne kosti, te o načinu na koji mogu povratiti davno izgubljeni osmijeh. Kako bismo potpuno nadopunili tematiku gubitka zuba i estetskih vrijednosti koje donose implantološki i protetski radovi, smatramo da je potpuno prikladno obuhvatiti tematiku krunice vs.ljuskice.

Saznat ćemo dakle tko su idealni kandidati za krunice, a tko za ljuskice, po čemu se razlikuju, te kada se koriste.

ZUBNE KRUNICE
Spomenuli smo već kako su idealni kandidati za zubne krunice zapravo oni kod kojih je zubno oštećenje toliko veliko da obični ispuni ne mogu prikladno sanirati situaciju. Pri tom se poseže za krunicama koje su fiksni protetski nadomjesci koji omogućavaju specijalistima da pacijentima povrate davno izgubljeni funkcionalni i estetski aspekt zuba. Krunice su vrlo zahvalan tretman koji nam omogućava nadogradnju dijela zuba, promjenu oblika, veličine, boje, visine zagriza, pa i nadopunu prostora na mjestu izgubljenih zubi, te korekciju međuzubne udaljenosti i pozicije zuba. Najčešće se u fiksnoj protetici koriste:

• METAL-KERAMIČKE KRUNICE
• CIRKON-KERAMIČKE KRUNICE

ZUBNE LJUSKICE
Fiksna protetika se sastoji od mnogih tretmana, a tu uz zubne krunice imamo i vrlo dobro poznate – ljuskice. Ljuskica je protetski nadomjestak koji rješava probleme estetske prirode, te se koristi u prednjem dijelu zubnoga niza (fronti) i može se postaviti najčešće do prvog premolara (‘četvorke’). Koriste se za rješavanje problema u gornjoj i donjoj čeljusti, te nam omogućuju promjenu boje, oblika i pozicije samoga zuba/i.

KOJE SU BITNE RAZLIKE OVA DVA TRETMANA?
Osim samog načina izrade ovih dvaju tretmana, postoje neke osnovne razlike koje ćemo pojasniti u produžetku.

1. NAČIN PRIPREME ZUBA
Način pripreme zuba se ponajprije razlikuje u ova dva tretmana, gdje se kod krunica brusi čitava površina zuba, a kod ljuskica isključivo frontalna ploha i jedan manji donji dio zuba.

2. IDEALNI KANDIDATI ZA OVE TRETMANE
Idealni kandidati za zubne krunice su svi pacijenti koji žele riješiti sve prethodno navedene zubne probleme, te oni koji žele nadopuniti prostor izgubljenog zuba zubnim mostom. S druge strane, idealni kandidati za ljuskice su pacijenti koji imaju potpuno zdrave zube, te žele riješiti manje kozmetičke nedostatke i ispraviti poziciju zuba.

3. POVRŠINA ZUBA
Krunica pri tom obavija čitavu površinu zuba, te kao što smo spomenuli rješava funkcionalan i estetski aspekt zuba. Ljuskica s druge strane obavija prednju plohu zuba, te jedan manji dio donjeg dijela zuba.

KAKO MOGU ZNATI KOJI JE TRETMAN IDEALAN ZA MENE?
Vrlo jednostavno. U svakom se trenutku možete naručiti za jednu potpuno besplatnu kontrolu kod naših specijalista, koji će Vas uputiti ne samo u zdravlje Vaših zubi, već će Vam znati preporučiti koji je od ova dva tretmana onaj idealan za Vas. Također, pružit će Vam odgovore na sva moguća pitanja, te uputiti u daljnji tijek individualiziranog plana terapije.

Ako imate dodatnih pitanja ili nedoumica, slobodno nam se javite mailom na info@dentech.hr ili nazovite našu ordinaciju na 021/488 699. Naše će Vas srdačno osoblje dočekati s osmijehom, a Vi ćete morati samo sjesti i uživati na putovanju prema željenom smijehu.

Dentech može biti i Vaša ‘Ljepša strana osmijeha’
