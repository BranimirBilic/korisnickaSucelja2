---
title: ZUBNI IMPLANTAT – KADA, ZAŠTO I KAKO GA IZABRATI?
date: "2015-05-28T22:40:32.169Z"
---
![ ](./post6.jpg)

Zubni se implantat često spominje kao idealno rješenje za nadomjestak jednog ili više zubi, gdje se gubitak istih dešava iz više razloga. Živimo ubrzanim načinom života koji nam mnogo puta ne dopušta da se pravilno hranimo, dovoljno krećemo ili smo pak izloženi stresom koji utječe i na naše oralno zdravlje.
Srećom, konstantnim napretkom u području dentalne medicine, pronašlo se rješenje koje omogućuje da se gubitak zubi vrlo efikasno i dugotrajno riješi upravo zubnim implantatom. Na pitanja ‘kako’, ‘kada’ i ‘zašto‘ izabrati zubni implant, odgovorit će vam upravo stručnjaci Dentech tima.

– ŠTO JE ZUBNI IMPLANTAT?
Zubni implantat je titanski nadomjestak koji se kirurškim zahvatom ugrađuje u čeljusnu kost. Kao takav služi za nadomjestiti korijen zuba koji je prethodno izvađen radi velikog oštećenja, korijenske upale koju endodontska terapija nije prethodno uspjela izliječiti ili je pak nastupila paradentoza radi koje je zub ‘isplivao’ iz kosti. Ovakav je titanski nadomjestak biokompatibilne prirode i zahvat se izvodi u kontroliranim uvjetima, isključivo sa strane kirurga oralne medicine. Detaljnim se pregledom i CBCT snimkom potvrđuje gustoća kosti, te svi potrebni preduvjeti za implantaciju prije samog zahvata. Dentechovi specijalisti koriste poznate svjetske marke implantata kao što su:

• Nobel Biocare
• Implant Direct

Sigurnost i uspješnost postupka zagarantirana je upravo radi kvalitete korištenih implantata i stručnosti našega osoblja.

– NEDOSTATAK JEDNOGA ZUBA
Na mjestima gdje je došlo do gubitka jednoga zuba, implantat je idealno rješenje koje će savršeno popuniti prostor, što estetski, što funkcionalno, te popuniti izgubljeni zubni niz. Na ovakav se titanski nadomjestak ugrađuje titanski ili cirkonski abutment, te pripadajuća protetska suprastruktura (krunica) izrađena od metal-keramike ili cirkon-keramike.

– NEDOSTATAK VIŠE ZUBI
U situacijama gdje nedostaje više susjednih zubi, te ne postoji mogućnost vezivanja s prirodnim zubima, ugrađuju se 2 ili više zubnih implantata na koje se fiksiraju zubni mostovi. Ovakvi zubni mostovi imaju više članova (krunica), te u potpunosti rješavaju pacijenta svih funkcionalno-estetski problema. Fiksno je rješenje svima uvijek draže od mobilnih varijanti, prvenstveno radi stabilnosti i jačine žvačnih sila koje nastaju u procesu žvakanja.

– BEZUBA ČELJUST
Bezube čeljusti zahtijevaju nešto drugačiji pristup nego prethodne dvije situacije, no srećom i za to postoje fiksna protetska rješenja današnjice. Najčešće korištena metoda rekonstrukcije potpuno bezube čeljusti jest metoda ‘ALL ON 4’. All on 4 podrazumijeva ugradnju četiri zubna implantata u kost, te fiksiranje totalne proteze na 4 implantata. Ovakva je metoda svjetski prihvaćena sa strane najmodernijih dentalnih klinika i omogućuje da najzahtjevnije situacije budu riješene na najbolji mogući način, te da se svakom pacijentu omogući nesmetano funkcioniranje u svakodnevnim aktivnostima i aktivnoj društvenoj socijalizaciji s okolinom.

Čitav je proces ugradnje implantata potpuno bezbolan, vrlo brz i siguran, dolazi s pripadajućom doživotnom garancijom, a sigurno je najveći benefit činjenica što će Vam povratiti odavno izgubljen osmijeh.

Ako ste izgubili jedan ili više zubi možda ste baš Vi kandidat za prethodno spomenute tretmane. Kontaktirajte našu kliniku putem email-a info@dentech.hr ili nas nazovite na 021/488 699 i ugovorite besplatan pregled i konzultacije s našim specijalistima.

Dentechovi će stručnjaci pronaći idealno rješenje za Vaše probleme i omogućiti da se opet nesmetano smijete životu.

Vaš Dentech 🙂