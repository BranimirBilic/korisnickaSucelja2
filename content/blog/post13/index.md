---
title: DOŠLA NAM JE GODINA NOVA, VESELIMO JOJ SE S OSMIJEHOM DO KROVA
date: "2015-05-28T22:40:32.169Z"
---
![ ](./post13.jpg)

Došla nam je i Nova 2018. godina, a s njom i novogodišnje odluke. Koliko ste samo puta sami sebi obećali da ćete u novoj promijeniti niz navika? Za nas u Dentech-u je svaki dan dobar za donošenje novih odluka, a Nova je godina samo dodatna motivacija za promjene.

Svatko od nas u novoj godini ima priliku odlučiti što će na sebi promijeniti, kako bi u konačnici dostigao vlastiti cilj – poboljšao vlastitu kvalitetu života. Odlučili ste prestati pušiti? Krenuti u teretanu ili početi se baviti nekim oblikom fizičke aktivnosti? Željeli biste se napokon riješiti viška kilograma? Počeli biste se hraniti zdravije? Zašto pokraj svih ovih odluka, ne biste se odlučili i na brigu o vlastitome osmijehu?

Nasuprot vašem vjerovanju, vrlo je jednostavno voditi brigu o vlastitim zubima, potrebno je vrlo malo vremena i truda. Znamo kako ponekad nemate vremena, a kako vam se još češće jednostavno – ne da. Zato, želimo vas sve pozvati da dođete do Dentech-a i posavjetujete se s našim stručnjacima. Rado će vam pružiti savjete i olakšati svakodnevnu borbu sa zubnim koncem, četkicom za zube i interdentalnim četkicama.

Vaš je osmijeh dio vaše osobnosti i karaktera, te kao što se brinete za vaše opće zdravlje, trebali biste brinuti i o vašim zubima. Mi u Dentech-u želimo da svaki vaš odlazak zubaru prođe bez stresa, da se vedrim širokim osmijehom smiješite životu, a da vam pritom briga o zubima postane svakodnevna rutina.

Jeste li na primjer znali da se u zubnom kamencu nalazi više od 300 vrsta bakterija, te da su redovita profesionalna čišćenja kamenca ne samo potrebna za održavanje zdravlja oralne šupljine, već čišćenjem smanjujemo rizik nastanka karijesa?

Isto tako, vrlo je bitno da vaše najmlađe od malih nogu naučite pravilnoj oralnoj higijeni, te da ih naviknete na periodične stomatološke kontrole. Pitat ćete se zašto, kad imaju mliječne zube koji će ubrzo dočekati Zubić Vilu? Jeste li znali da je karijes vodeći zdravstveni problem kod djece mlađe od 3 godine? Želite li da vaše najmlađe bole zubići i da im odlazak zubaru postane veliki stres? Vjerojatno ne.

Naši će vam stručnjaci vrlo rado pružiti sve korisne informacije, dovoljno je samo dogovoriti potpuno besplatnu kontrolu i konzultacije u našoj ordinaciji. Pomoći ćemo vam riješiti postojeće i spriječiti sve buduće probleme.

Upamtite, znanstveno je dokazano da većina osoba pri upoznavanju prvo primijeti upravo vaš osmijeh. Zato, dopustite da vam Dentech tim stručnjaka pomogne da i kod 2018.godine ostavite savršen prvi dojam.